<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css">
    <link rel="stylesheet" href="../style.css">
    <link rel="stylesheet" href="https://fonts.googleapis.com/css?family=Font+Name">
    <title>Platini</title>
</head>

<body>
    <div class="page_container">
          
        <header class="w-100">
            <div class="header__logo1">
                <img src="../immagini/logo.png" alt="Logo">
            </div>
            <nav>
                <div class="header__tenda">
                    <a href="../index.html" class="header__tenda__li">Home</a>
                </div>
                <div class="header__tenda">
                    <a href="../pagine/giocatori.html" class="header__tenda__li">Vincitori</a>
                </div>
                <div class="header__tenda">
                    <a href="../pagine/storia.html" class="header__tenda__li">Storia</a>
                </div>
                
            </nav>
            <div class="header__logo2">
                <img src="../immagini/logo.png" alt="Logo">
            </div>
        </header>
        <div class="separatore"></div>
        
        <section class="cover">
            <div class="cover__filter"></div>
		    <div class="cover__caption">
                <h1>Michel Platini</h1>
                <h2>Le Roi</h2>
		    </div>
            <img src="../immagini/platini2.jpg" alt="" class="cover_img">
        </section>

        <section class="text hidden-content">
            <div class="text__copy">
                <h1 class="text__titolo">Il Re</h1>
                <p class="spaziatura_p">
                    Michel François Platini (Jœuf, 21 giugno 1955) è un dirigente sportivo, allenatore di calcio ed ex calciatore francese, di ruolo centrocampista.
                    Considerato uno dei più forti calciatori della storia del calcio, occupa la 5ª posizione nella speciale classifica dei migliori calciatori 
                    del XX secolo pubblicata dalla rivista World Soccer e la 7ª posizione nell'omonima lista stilata dall'IFFHS. La FIFA lo ha inoltre piazzato 
                    al quinto posto nella classifica dei migliori numeri dieci della storia del calcio mentre nel marzo del 2004, Pelé lo ha inserito nella 
                    FIFA 100, la lista dei 125 migliori calciatori viventi, redatta in occasione del Centenario della FIFA.
                    Ha vinto consecutivamente tre Palloni d'oro assegnati da France Football e viene considerato da numerosi addetti ai lavori come 
                    il più rappresentativo giocatore francese del Novecento, davanti a Zinédine Zidane e Raymond Kopa. Nel 2002 fu incluso nel 
                    FIFA World Cup Dream Team, selezione formata dai migliori undici giocatori della storia dei Mondiali, mentre nel 2011 entra nella 
                    Hall of Fame del calcio italiano tra i giocatori stranieri.
                    Legò il suo nome a quello del Nancy e del Saint-Étienne, divenendo un giocatore-simbolo per entrambi i club, nonché della Juventus 
                    e della nazionale francese, di cui è stato tra i principali artefici dei rispettivi successi degli anni 1980. Terminò la carriera 
                    a 31 anni, dopo aver conquistato numerosi trofei tra cui un campionato francese, due campionati italiani e, ad eccezione della 
                    Coppa UEFA, pressoché tutte le competizioni confederali dell'epoca, divenendo al contempo capocannoniere della Serie A 
                    per tre volte consecutive, dal 1983 al 1985. Con la nazionale transalpina ottenne piazzamenti di rilievo nelle competizioni 
                    internazionali del decennio 1976-86, tra cui la vittoria del campionato d'Europa 1984 (dove inoltre si aggiudicò la classifica marcatori 
                    con 9 reti, che ne fanno il migliore realizzatore in una singola edizione del torneo), e il terzo posto al campionato del mondo 1986.
                    Nella sua lunga carriera da calciatore, in cui disputò oltre 650 partite tra club e rappresentativa nazionale, spiccò la completa assenza 
                    di espulsioni: un fatto più unico che raro alla luce dell'aggressività delle marcature nei confronti dei giocatori più creativi, 
                    tra gli anni 1970 e 1980. È stato co-presidente del comitato organizzatore del campionato del mondo 1998, e presidente dell'UEFA dal 2007 
                    al 2016, succedendo a Lennart Johansson.
                </p>
                <h2>Biografia</h2>
                <p class="spaziatura_p">
                    Platini nacque in rue Saint-Exupéry a Jœuf, un comune francese situato nel dipartimento della Meurthe e Mosella, nella regione della Lorena. 
                    Nella sua famiglia, originaria di Agrate Conturbia, in Piemonte, e della provincia di Belluno da parte di madre, era radicata la cultura 
                    sportiva: il nonno, Francesco Platìni, era un muratore italiano che era emigrato oltralpe divenendo ristoratore, gestendo un bar battezzato 
                    proprio da lui le Café des Sports, mentre il padre, Aldo, era un professore di matematica che nel tempo libero era diventato prima capitano 
                    della squadra del Jovincenne e poi allenatore del Nancy, all'epoca in terza divisione. La madre, Anna Piccinelli, serviva liquori nel locale 
                    del suocero; ha inoltre una sorella, Martina.
                    Il suo cognome viene solitamente pronunciato alla francese, cioè con accento sulla seconda "i"; nella pronuncia italiana l'accento è sulla 
                    prima "i".
                    All'età di sette anni Michel iniziò a tirar calci al pallone, allenandosi con il cane di sua cugina Stefanina. Da bambino era soprannominato 
                    ratz ("rasoterra" in dialetto lorenese) e le nain ("nano" in francese) per via della sua bassa statura. Il suo idolo sportivo d'infanzia 
                    era Pelé e per questo, ogni volta che gli capitava di dover firmare un pezzo di carta, si divertiva a storpiare il proprio cognome 
                    in "Peleatini". Oltre all'iniziale bassa statura cui si accennava, in giovane età a Michel vennero riscontrati in più occasioni problemi 
                    fisici, tra cui una capacità polmonare molto limitata e un'insufficienza cardiaca.
                    Il 27 dicembre 1977 sposò una studentessa di economia, Christelle, come lui figlia di genitori italiani; dal loro matrimonio 
                    nasceranno due figli: Laurent, avvocato della Qatar Sports Investment che controlla il Paris Saint-Germain, e Marine, attrice, entrambi 
                    scampati a un rapimento quando erano ancora bambini.
                </p>
            </div>
        </section>
    
        <footer>Progetto fatto da Visar Hoxha e Diego Sfondrini</footer>


    </div>
    <script src="../script/script.js"></script>
    
</body>
</html>